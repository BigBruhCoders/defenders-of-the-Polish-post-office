{
  "topics": "Tematy",
  "sections": "Sekcje",
  "toTop": "Powrót do góry",
  "war": "Wojna",
  "buildings": "Ważne budynki",
  "post-office": "Tereny Poczty",
  "pageNotFound": "Nie znaleziono strony",
  "clickOnTopic": "Kliknij temat, który byś chciał wybrac",
  "toHomePage": "Powrót do strony głównej",
  "content": {
    "war": {
      "name": "Wojna",
      "introduction": "",
      "parts": [
        "przed wojną",
        "przebieg bitwy o budynek poczty",
        "o pocztowcach",
        "proces pocztowców",
        "rewizja"
      ],
      "sections": [
        [
          "(temp; check data; only wikipedia)",
          "Urząd Pocztowy \"Gdańsk 1\" stał się od 1930 głównym polskim urzędem pocztowym w Gdańsku. Mieściła się w nim również centrala telefoniczna z bezpośrednim połączeniem do Polski. Szacuje się, że we wrześniu 1939 na w gdańskim oddziale Poczty Polskiej pracowało nieco ponad 100 osób.",
          "Do kwietnia 1939 komórką samoobrony oddziału kierował Alfons Flisykowski a większość pocztowców należała do polskiej organizacji paramilitarnej - Związku Strzeleckiego. W jej ramach i zgodnie z jej statutem organizacyjnym byli szkoleni bojowo na kursach w Polsce.",
          "Od kwietnia dowództwo przejął ppor. Konrad Guderski, przysłany do Gdańska przez Sztab Główny Wojska Polskiego. Zajął się on dodatkowym szkoleniem bojowym pocztowców oraz przygotowaniem gmachu do obrony. W tym celu wycięte zostały drzewa otaczające gmach poczty oraz zabezpieczone wejście do budynku. W połowie sierpnia załogę poczty wzmocniono dziesięcioma pracownikami, którzy zostali oddelegowani z oddziałów w Gdyni i w Bydgoszczy."
        ],
        [
          "/images/gallery/budynek-poczty.jpg",
          "(temp; check data; only wikipedia)",
          "Atak na Pocztę Polską rozpoczął się o godz. 4:45, równocześnie z rozpoczęciem ostrzału Westerplatte przez pancernik Schleswig-Holstein. Wcześniej, ok. godz. 4:00, budynek pozbawiono prądu oraz wszelkich połączeń telefonicznych.",
          "W skład atakujących sił niemieckich wchodziły: specjalny oddział gdańskiej Policji Porządkowej (Schutzpolizei) oraz pododdziały SS Wachsturmbann „E” i SS-Heimwehr Danzig. Oddziały te dysponowały oprócz broni ręcznej trzema samochodami pancernymi ADGZ. Atakiem dowodził SS-Untersturmführer Alfred Heinrich, zaś odpowiedzialność operacyjną za akcje formacji paramilitarnych ponosił ówczesny szef gdańskiej policji SS-Oberführer Johannes Schäfer.",
          "W gmachu Poczty Polskiej przy ówczesnym placu Heweliusza w Gdańsku w chwili ataku przebywało 43 pocztowców tegoż oddziału, 10 pocztowców delegowanych z Gdyni i z Bydgoszczy oraz jeden kolejarz polski z Gdańska. Dysponowali oni trzema lekkimi karabinami maszynowymi Browning wz. 1928, pistoletami i karabinami oraz pewną liczbą granatów ręcznych. Poza tym w budynku przebywali jeszcze dozorca domu, jego żona i ich 10-letnia wychowanica. Pracowników, którzy mieli podjąć pracę o godzinie 8:00, zatrzymał przed budynkiem kordon policji.",
          "Plan ataku Niemców (opracowany w lipcu 1939) zakładał zdobycie budynku poprzez przebicie otworu w ścianie z sąsiadującego z nim Krajowego Urzędu Pracy. Równocześnie trzy grupy szturmowe miały związać siły obrońców i wedrzeć się do gmachu od frontu.",
          "Według założeń opracowanych przez Sztab Główny Wojska Polskiego pocztowcy mieli się utrzymać przez ok. 6 godzin, do czasu przybycia z odsieczą wydzielonych pododdziałów Armii \"Pomorze\". Pocztowcom, w przeciwieństwie do dowódcy załogi Westerplatte, nie przekazano informacji o wycofaniu Korpusu Interwencyjnego z Pomorza, ani nie odwołano polecenia obrony.",
          "Pierwszy atak niemiecki zakończył się niepowodzeniem; zostali odparci. Podczas tej próby śmiertelną ranę odniósł jego dowódca - SS-Untersturmführer, Alfred Heinrich. Równocześnie został odparty atak od strony Urzędu Pracy, gdzie zostały wybite dziury w ścianach. Tu z kolei śmierć poniósł (od wybuchu własnego granatu, którym zlikwidował grupę Niemców atakujących przez dziurę w ścianie) dowódca obrony ppor. Konrad Guderski.",
          "Około godz. 10:00, by zorientować się jak przebiegają walki, na placu Heweliusza pojawili się gauleiter Albert Forster i SS-Oberführer Johannes Schäfer. Do tego celu Forster posłużył się jednym z samochodów pancernych.",
          "Około godz. 11:00 niemieckie siły atakujące zostały wzmocnione dwoma lekkimi działami kalibru 75 mm. Pomimo tego drugi atak także zakończył się niepowodzeniem napastników.",
          "Około godz. 15:00 niemiecki nowy dowódca ataku zarządził przerwę w szturmie i dał pocztowcom dwie godziny na kapitulację. Równocześnie została sprowadzona haubica kal. 105 mm, a saperzy wykonali podkop pod ścianą poczty, w którym założyli 600-kilogramowy ładunek wybuchowy. Po upływie ultimatum (o godz. 17:00) ładunek został odpalony burząc część ściany budynku, a oddziały niemieckie przy wsparciu już trzech dział ruszyły do szturmu zajmując część budynku pocztowego. W tym czasie obrona została ograniczona do piwnic, gdzie przed ostrzałem schronili się obrońcy.",
          "Około godz. 18:00 pod pocztę sprowadzono motopompy, którymi do piwnic Niemcy wpompowali benzynę podpaloną następnie przy pomocy miotaczy ognia. W wyniku tych działań żywcem spłonęło prawdopodobnie pięciu pocztowców (m.in. Brunon Marszałkowski i Stanisław Rekowski).",
          "O godz. 19:00 Obrońcy podjęli decyzję o kapitulacji. Jako pierwszy z płonącego budynku wyszedł dyrektor dr Jan Michoń. Mimo że niósł tylko białą flagę został przez napastników zastrzelony. Wychodzący za nim naczelnik poczty Józef Wąsik został żywcem spalony miotaczem płomieni. Prawdopodobnie w czasie opuszczania budynku przez Michonia i Wąsika próbę ucieczki podjął Bronisław Szulc. Według wspomnień Augustyna Młyńskiego został on najprawdopodobniej zastrzelony. W swojej książce Dieter Schenk uwzględnił fakt, że spalonego ciała Szulca nie udało się później zidentyfikować. Prawdopodobnie został najpierw zastrzelony, a później podpalony miotaczem ognia."
        ],
        [
          "Z budynku udało się uciec sześciu pocztowcom. Dwóch z nich: Franciszka Mionskowskiego oraz rannego Alfonsa Flisykowskiego, aresztowano już 2 września i osadzono z pozostałymi obrońcami; pozostała czwórka: (Andrzej Górski, Franciszek Mielewczyk, Władysław Milewczyk i Augustyn Młyński) zdołała uciec i przeżyć wojnę. Jeden z pocztowców, Władysław Kupka, również podjął próbę ucieczki, ale w niewyjaśnionych okolicznościach został złapany przez Niemców.",
          "Pozostali obrońcy zostali aresztowani i umieszczeni najpierw w gmachu Prezydium Policji w Gdańsku (28 osób), a rannych i poparzonych (16 osób) umieszczono w szpitalu miejskim. Spośród osób odesłanych do szpitala w wyniku obrażeń zmarło 6 osób (5 w wyniku poparzeń). Najmłodszą ofiarą ataku na pocztę była 10-letnia Erwina Barzychowska, wychowanica dozorcy Jana Pipki i jego żony Małgorzaty. Silnie poparzona miotaczem płomieni (przy próbie opuszczenia gmachu poczty) zmarła w szpitalu po 7 tygodniach.",
          "Grupę więzioną w Prezydium Policji przeniesiono po kilku dniach do Victoriaschule, więzienia w którym w pierwszych dniach wojny przetrzymywano i torturowano gdańskich Polaków. Grupa ta była sądzona w pierwszym procesie pocztowców już 8 września 1939.",
          "Dalsze losy pocztowców były różne. Prawie wszyscy, którzy ocaleli zostali później rozstrzelani. Ciała tych, którzy zginęli pochowane zostały na cmentarzu na Zaspie (dzisiejszy Cmentarz Ofiar Hitleryzmu przy ul. Bolesława Chrobrego). Ci, którzy nie zdołali uciec i zostali aresztowani, skazani zostali przez Niemców na karę śmierci i także rozstrzelani. Polscy pocztowcy, którzy nie brali udziału w obronie, zostali w większości aresztowani i osadzeni w obozach koncentracyjnych."
        ],
        [
          "Obrońcy byli sądzeni w dwóch procesach przez sąd polowy brygady generała Friedricha Eberhardta, wchodzącej w skład 3 Armii Georga von Küchlera. 8 września sądzono 28 pocztowców, a 30 września pozostałych 10. Wszyscy zostali skazani na śmierć za „partyzantkę” (niem. Freischärlerei). Podstawą oskarżenia było rozporządzenie o specjalnym wojennym prawie karnym w czasie wojny i podczas szczególnych zadań z 17 sierpnia 1938.",
          "Artykuł trzeci tego rozporządzenia brzmiał: „partyzantem karanym śmiercią jest ten, kto bez posiadania przewidzianych przez prawo międzynarodowe zewnętrznych odznak przynależności do sił zbrojnych nieprzyjacielskiego mocarstwa, broni albo innych środków używa, lub mając w swoim posiadaniu, w zamiarze użycia na szkodę niemieckiego lub zaprzyjaźnionego wojska albo przynależnego do nich zabija lub podejmuje działanie, które na użytek wojenny mogą podejmować tylko członkowie sił zbrojnych w mundurze”[5]. Wyrok wydał przewodniczący sądu Kurt Bode, a oskarżycielem był radca sądu wojskowego dr Hans Giesecke. Wyrok ostatecznie zatwierdził gen. Walther von Brauchitsch, naczelny dowódca wojsk lądowych.",
          "Wyrok wykonano prawdopodobnie 5 października[6][7], około godziny 4 nad ranem[6], na ćwiczebnym poligonie policji gdańskiej na Zaspie. Pocztowcy zostali rozstrzelani na terenie starej strzelnicy przy lotnisku we Wrzeszczu i w tym samym miejscu pogrzebani. Według zachowanych świadectw prowadzono ich czwórkami, spętanych. Nad wykopanym przez więźniów Stutthofu grobem pozwolono im przyjąć komunię świętą. Mogiłę zasypano gaszonym wapnem i dokładnie pokryto murawą[8]. Jednym z kierujących egzekucją był SS-Sturmbannführer Max Pauly, ówczesny komendant obozu koncentracyjnego Stutthof (w roku 1946 skazany został on przez Brytyjski Trybunał Wojskowy na karę śmierci przez powieszenie)."
        ],
        [
          "W 1995 Sąd Krajowy w Lubece przeprowadził rewizję procesu pocztowców, stwierdzając m.in. pogwałcenie reguł postępowania sądowego i naruszenia postanowień IV konwencji haskiej (1907) o prawach i zwyczajach wojny lądowej. W jej wyniku zostali oni przez sąd uniewinnieni. Do rozpoczęcia procesu przyczyniła się wydana w tym samym roku książka Dietera Schenka „Polska Poczta w Gdańsku – historia pewnego niemieckiego morderstwa sądowego”. Wyrok oprócz znaczenia moralnego pozwolił na wystąpienie do rządu niemieckiego o odszkodowanie (zostało ono wypłacone w roku 2001).",
          "Głównymi tezami uzasadniającymi wyrok były:",
          "Obowiązujący do 14 listopada 1939 Kodeks karny Wolnego Miasta Gdańska nie przewidywał kary śmierci.",
          "Rozporządzenie o specjalnym wojennym prawie karnym, na którym oparto wyrok dotyczyło tylko działań popełnionych przeciwko Wehrmachtowi, natomiast pocztę atakowały oddziały policji gdańskiej oraz paramilitarne jednostki SS i SA.",
          "Rozporządzenie przewidziane było na wypadek wojny, a taki fakt zaistniał po 3 września 1939 kiedy Wielka Brytania i Francja wypowiedziały Niemcom wojnę[9].",
          "Poczta Polska w Gdańsku w myśl art. 104 traktatu wersalskiego była w świetle prawa międzynarodowego terytorium Polski bronionym przez Polaków, więc nie mogli być oni uznani za partyzantów.",
          "Pogwałcone zostały postanowienia ratyfikowanej przez Niemcy IV konwencji haskiej, której artykuł 43 w dziale III stwierdza: „z chwilą przejścia władzy z rąk rządu legalnego do rąk okupanta tenże poweźmie wszelkie będące w jego mocy środki, przestrzegając prawa obowiązujące w tym kraju”. Poczta Polska była częścią terytorium Polski.",
          "Nie zapewniono oskarżonym prawa do obrony.",
          "Odpowiedzialnych za mord sądowy Hansa Giesecke i Kurta Bode nigdy nie spotkała jakakolwiek kara. Zostali po wojnie zdenazyfikowani. Giesecke został dyrektorem Sądu Krajowego Hesji we Frankfurcie nad Menem, a Bode był sędzią, a potem wiceprezesem Wyższego Sądu Krajowego w Bremie. Zmarli w latach siedemdziesiątych jako cenieni prawnicy."
        ]
      ]
    },
    "buildings": {
      "name": "Ważne budynki",
      "introduction": "Placówka składała się z 5 betonowych, wzmocnionych wartowni i przystosowanych do obrony, wzmocnionych, najnowocześniejszych wówczas w Polsce koszar. W sierpniu, w obliczu mnożących się prowokacji niemieckich i wobec groźby wybuchu wojny, na terenie Westerplatte wybudowano drewniano-ziemne umocnienia polowe stanowiące zewnętrzny pas obrony. Wykonano też zaporę przeciwczołgową, rzędy zasieków oraz wycięto niektóre drzewa i krzewy dla zapewnienia lepszej widoczności i pola ostrzału. By ukryć prace przed wzrokiem niemieckich obserwatorów, prowadzono je w nocy.",
      "parts": [
        "koszary",
        "wartownie",
        "elektrownia",
        "magazyny amunicyjne",
        "placówki"
      ],
      "sections": [
        [
          "Budynek tzw. starych koszar oryginalnie był hotelem wzniesionym w 1890 roku. Miał dwie kondygnacje z niewielką piwnicą.",
          "Pierwszy projekt, który miał na celu przekształcenie pomieszczeń hotelu na koszary, powstał w 1924 roku.",
          "Nowe koszary zostały wybudowane na zachód od budynku tzw. starych koszar w 1936 roku. Z czasem stary hotel przekształcono w zaplecze gospodarze oraz potencjalne miejsce zakwaterowania nadliczbowej załogi oraz sezonowych pracowników cywilnych.",
          "/images/gallery/koszary_zewnatrz_2.jpg",
          "Stare koszary przetrwały bitwę o Westerplatte jednak już jesienią 1939 r. został skrupulatnie rozebrany. Materiały z rozbiórki, według zachowanych relacji, miały posłużyć rozbudowującym obóz w Stutthof jako materiał budowalny.",
          "Budynek nowych koszar wybudowany w 1934 roku w kształcie niesymetrycznej litery T. Miał jedno piętro i powierzchnię 654 m2.",
          "Pełnił on wiele funkcji. W kondygnacji piwnicznej urządzono pomieszczenia przeznaczone na radiostację, kabinę bojowa, elektrownię i magazyn amunicji, kuchnię, stołówkę, magazyn żywności i garaż. Na parterze zlokalizowano centralę telefoniczną, pomieszczenia żołnierskie, umywalnie i centralę szefa kompanii. Na piętrze znajdowała się kancelaria komendanta Składnicy, izba chorych, pokoje oficerów i podoficerów służby czynnej.",
          "Budynek został uszkodzony w czasie bombardowania, ale nie osłabiły jego zdolności do obrony. Obecnie widoczne zniszczenia są skutkiem celowego wysadzenia obiekty przez sowieckich saperów."
        ],
        [
          "Koncepcja obrony została opracowana przez pułkownika Józefa Siłakowskiego. Rdzeniem obrony stały się koszary obronne (czasami nazywane Wartownią nr 6).",
          "Pięć wartowni było częścią systemu obrony Wojskowej Składnicy Tranzytowej. Ustawione były w kształcie pięciokąta. Dzięki takiemu rozmieszczeniu każdy spodziewany kierunek natarcia nieprzyjaciela pokryty był ogniem broni maszynowej z co najmniej dwóch wartowni, najbardziej zaś niebezpieczny kierunek wschodni był dodatkowo wspierany ogniem z izby bojowej koszar.",
          "Jedynie wartownia numer 1 przetrwała do dzisiaj. Funkcjonuje obecnie jako muzeum.",
          "/images/gallery/wartownia_nr_1_budynek.jpg"
        ],
        [
          "Budynek elektrowni wraz ze znajdującymi się wewnątrz stacją transformatorową i systemem pomp był przewidywany do wzniesienia już w 1924 r. Konieczność uruchomienia własnej stacji elektro-generatorów była podyktowana problemami na wypadek przerw w dostawach energii elektrycznej z Gdańska, które w tamtym czasie były codziennością.",
          "Polska jednostka wojskowa, która miała być użytkownikiem całego terenu, wraz z magazynami, obiektami koszarowymi i innymi, nie mogła sobie pozwolić na zależność od dostaw prądu. Obiekt mieszczący generatory spalinowe miał sprostać temu zadaniu i zabezpieczać pracę poprzez dostawy prądu, zwłaszcza przy wyładunku i załadunku materiałów wojennych. Dotychczasowe połączenie kablowe dawnego kurortu na Westerplatte z siecią energetyczną miasta Gdańska nie zapewniłoby wystarczającej ilości energii. Należało położyć nowe kable po dnie kanału portowego Wisły. Dzięki temu do codziennego użytku wykorzystywano sieć miejską, a w rezerwie można było bez przeszkód uruchomić znajdujące się na miejscu generatory prądu.",
          "Sam obiekt wzniesiono pod koniec 1926 r. Jednak przekazany budynek wymagał dalszych prac wyposażających go w specjalistyczne urządzenia, bez których nie można było z niego korzystać. Podpisany 21 grudnia 1926 r. kontrakt zamykający ten etap prac otwierał równocześnie możliwość umieszczenia w obiekcie agregatów spalinowych. Uruchomienie ich, nie bez przeszkód, nastąpiło dopiero w kwietniu 1928 r. Od tego czasu Wojskowa Składnica Towarowa miała możliwość korzystania z dostaw energii elektrycznej w sposób niezależny od gdańszczan.",
          "Budynek ten w trakcie walk nie był wykorzystywany, ponieważ przewidując ostrzał nieprzyjaciela, w budynku nowych koszar zainstalowano osobny generator.",
          "Elektrownia jest jedynym obiektem, który zachował się w niemal nie zmienionym stanie od 1939 roku. Po renowacji oraz adaptacji wnętrz będzie to miejsce przyszłej wystawy czasowej muzeum na Westerplatte."
        ],
        [
          "/images/gallery/magazyn_amunicyjny_1.jpg",
          "Aby przechowywać dostarczane morzem materiały niebezpieczne wybudowano w sumie 22 magazyny amunicyjne, które od strony miasta były osłonięte watami ziemnymi. W latach użytkowania Składnicy do magazynów tych prowadziły dwie równoległe bocznice kolejowe.",
          "/images/gallery/magazyn_amunicyjny_2.jpg"
        ],
        [
          "„Fort” – Utworzona w betonowym schronie z 1911 roku. Miała za zadanie odpierać natarcie ze strony plaży. Po wyczerpaniu możliwości obronnych miała za zadanie wycofać się do Wartowni nr 5. Obsada placówki odpierała ataki prowadzone wzdłuż morza i bocznicą kolejową, między magazynami.",
          "/images/gallery/placowka_fort.jpg",
          "„Prom” – Położona na południowym wschodzie Westerplatte placówka. Przyjęła pierwsze natarcia III Rzeszy. ",
          "„Wał” – Najbardziej wysunięta na wschód placówka Wojskowej Składnicy Towarowej. Znajdował się na wale ziemnym otaczającym magazyn amunicyjny nr 1 i wraz z placówką „Prom” ubezpieczała linię wartowni przed niespodziewanym atakiem. Godzinę od pierwszego ataku postanowiono opuścić placówkę i wycofać się bez strat do placówki „Fort”",
          "„Tor kolejowy“ – Utworzona przy ruinach wartowni nr 5. Do końca obrony wypełniała lukę w systemie obrony.",
          "„Elektrownia“ – Placówka broniąca półwysep od strony basenu amunicyjnego. Wybudowana została przez  Michała Gawlickiego – zmobilizowanego pracownika cywilnego. Umiejscowiona została w połowie odległości między budynkiem elektrowni, a Wartownią nr 4",
          "/images/gallery/elektrownia.jpg",
          "„Łazienki“ – Składająca się z dwóch stanowisk placówka była najdalej postawioną na północ. Pierwsze stanowisko stanowił rów strzelecki na skraju lasu, a drugie było umiejscowione na wale magazynu amunicyjnego nr 19. Zamykały one kierunek od strony basenu amunicyjnego oraz plażę",
          "„Przystań” – Placówka umiejscowiona na skraju lasku, po zachodniej stronie Westerplatte, pełniła zadanie obrony przed ewentualnym desantem jednostek niemieckich. Współdziałała ogniowo z Wartownią nr 2. Dowódcą placówki był ppor. Zdzisław Kręgielski."
        ]
      ]
    },
    "post-office": {
      "name": "Tereny Poczty",
      "introduction": "",
      "parts": [
        "w przeszłości",
        "dziś i jutro"
      ],
      "sections": [
        [
          "Pierwotnie była to wyspa przy ujściu Martwej Wisły do Zatoki Gdańskiej. Półwysep został uformowany w latach 1845-1847.",
          "Od 1926 roku do 1939 półwysep był eksklawą Polski wewnątrz terytorium Wolnego Miasta Gdańska. W tym okresie funkcjonowała tam Wojskowa Składnica Tranzytowa. To jej obrona stała się symbolicznym początkiem II Wojny Światowej i polskiego oporu przeciw agresji III Rzeszy.",
          "Nazwa „Westerplatte” pochodzi z języka niemieckiego. „West” to zachodnia, a „platte” to płyta, w tym przypadku rozumiana jako wyspa. Nazwa tego półwyspu oznacza dosłownie „zachodnią wyspę”.",
          "Na terenach Westerplatte powstała Wojskowa Składnica Towarowa, która na celu miała zabezpieczenie dostaw dla Polski przez port w Gdańsku. W 1925 roku wybudowano nowy basen portowy, tzw. basen amunicyjny, do którego doprowadzono tor kolejowy. Na nabrzeżach umieszczono sześć dźwigów oraz trzy magazyny."
        ],
        [
          "Obecnie znajduje się tam muzeum obrońców Poczty Polskiej w Gdańsku, sale lekcyjne ZSŁ i bursa szkolna.",
          "Przed budynkiem, na placu, znajduje się pomnik poświęcowy obrońcom tej poczty.",
          "Obecnie znajduje się tam muzeum Westerplatte i Wojny 1939. Na jego terenie stoi, zbudowany w latach 1964 - 1966, 25-metrowy Pomnik Obrońców Wybrzeża. Ustawiony na 20-metrowym kopcu monument przypomina wyszczerbiony bagnet wbity w ziemię. W czasie przebudowy terenu wyburzono znaczącą część ruin koszar. W 1967 przy poszerzaniu kanału portowego przesunięto na szynach w całości Wartownię nr 1.",
          "Od zakończenia II Wojny Światowej na terenie Westerplatte stacjonują jednostki Wojska Polskiego.",
          "W 2019 uchwalono ustawę mającą na celu budowę do 2026 nowego Muzeum Westerplatte i Wojny 1939, które kosztem 200 mln zł ma zostać zrealizowane na powierzchni 27,5 tys. m kw. Projekt przewiduje odbudowę siedmiu budowli wojskowej składnicy tranzytowej oraz utworzenie wystawy stałej o powierzchni 3,5 tys. m kw.",
          "W 2020 roku ogłoszono konkurs na koncepcję Cmentarza Wojskowego Żołnierzy Wojska Polskiego na Westerplatte."
        ]
      ]
    }
  }
}